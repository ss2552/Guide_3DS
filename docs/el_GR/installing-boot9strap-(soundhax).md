# Εγκατάσταση του boot9strap (Soundhax)

:::details Τεχνικές λεπτομέρειες (προαιρετικό)

Για τεχνικές λεπτομέρειες σχετικά με τα exploit που θα εκμεταλλευτείτε σε αυτήν τη σελίδα, δείτε [εδώ](https://github.com/nedwill/soundhax) (Soundhax) και [εδώ](https://github.com/TuxSH/universal-otherapp) (universal-otherapp).

:::

## Σημειώσεις συμβατότητας

Το Soundhax (όταν συνδυάζεται με το universal-otherapp) είναι συμβατό με τις εκδόσεις 1.0.0 έως 11.3.0 σε όλες τις περιοχές.

## Τι χρειάζεστε

- Την πιο πρόσφατη έκδοση του [Soundhax](http://soundhax.com) _(για την περιοχή, την κονσόλα και την έκδοσή σας)_
  - Εάν το Soundhax εμφανίζεται στο πρόγραμμα περιήγησής σας ως βίντεο χωρίς τη δυνατότητα αναπαραγωγής, πατήστε Ctrl+S ή Cmd+S για να το αποθηκεύσετε στον υπολογιστή σας
- Την πιο πρόσφατη έκδοση του [SafeB9SInstaller](https://github.com/d0k3/SafeB9SInstaller/releases/download/v0.0.7/SafeB9SInstaller-20170605-122940.zip) (απευθείας λήψη)
- Την πιο πρόσφατη έκδοση του [boot9strap](https://github.com/SciresM/boot9strap/releases/download/1.4/boot9strap-1.4.zip) (απευθείας λήψη)
- Την πιο πρόσφατη έκδοση του [Luma3DS](https://github.com/LumaTeam/Luma3DS/releases/latest) (το αρχείο `.zip` του Luma3DS)
- Την πιο πρόσφατη έκδοση του [universal-otherapp](https://github.com/TuxSH/universal-otherapp/releases/latest) (`otherapp.bin`)

## Οδηγίες

### Ενότητα I - Προετοιμασία

Σε αυτήν την ενότητα, θα αντιγράψετε τα αρχεία που απαιτούνται για την ενεργοποίηση τόσο του Soundhax όσο και του universal-otherapp.

1. Απενεργοποιήστε την κονσόλα σας
2. Εισαγάγετε την κάρτα SD στον υπολογιστή σας
3. Αντιγράψτε το αρχείο `.m4a` του Soundhax στη ρίζα της κάρτας SD σας
   - Η ρίζα της κάρτας SD είναι ο αρχικός κατάλογος της κάρτας SD σας, όπου μπορείτε να δείτε τον φάκελο «Nintendo 3DS», χωρίς να βρίσκεστε μέσα σε αυτόν
4. Αντιγράψτε το `otherapp.bin` στη ρίζα της κάρτας SD σας
5. Αντιγράψτε τα πάντα από το αρχείο `.zip` του Luma3DS στη ρίζα της κάρτας SD σας
6. Δημιουργήστε έναν φάκελο με το όνομα `boot9strap` στη ρίζα της κάρτας SD σας
7. Αντιγράψτε τα `boot9strap.firm` και `boot9strap.firm.sha` από το αρχείο `.zip` του boot9strap στον φάκελο `/boot9strap/` της κάρτας SD σας
8. Αντιγράψτε το `SafeB9SInstaller.bin` από το αρχείο `.zip` του SafeB9SInstaller στη ρίζα της κάρτας SD σας
9. Εισαγάγετε ξανά την κάρτα SD στην κονσόλα σας
10. Ενεργοποιήστε την κονσόλα σας

::: info

![](/images/screenshots/soundhax/soundhax-root-layout.png)

:::

::: info

![](/images/screenshots/boot9strap-folder.png)

:::

### Ενότητα ΙΙ - Εκκίνηση του SafeB9SInstaller

Σε αυτήν την ενότητα, θα εκκινήσετε το Soundhax μέσω της εφαρμογής «Nintendo 3DS Sound», το οποίο θα χρησιμοποιήσει το universal-otherapp για την εκκίνηση του προγράμματος εγκατάστασης του boot9strap (custom firmware).

1. Εκκινήστε την εφαρμογή «Nintendo 3DS Sound»

   ::: info

   ![](/images/screenshots/soundhax/soundhax-welcome.png)

   :::

2. Εάν δεν έχετε εκκινήσει ποτέ την εφαρμογή «Nintendo 3DS Sound» και εμφανίζονται υποδείξεις από το εικονίδιο «πουλί», απλά προσπεράστε τις, κλείστε την εφαρμογή και έπειτα, ανοίξτε την ξανά
   - Σε αυτήν την περίπτωση, η απευθείας εκκίνηση του SoundHax θα προκαλέσει την επανεμφάνιση αυτών των υποδείξεων κάθε φορά που εκκινείτε την εφαρμογή «Nintendo 3DS Sound» μέχρι να εκτελέσετε το παραπάνω βήμα

3. Μεταβείτε στο `/SDCARD` και έπειτα, κάντε αναπαραγωγή του «<3 nedwill 2016»

   - Ενδέχεται να χρειαστούν πολλές (έως και 10) προσπάθειες
   - Εάν δείτε το μήνυμα «Could not play, είτε διαθέτετε μια έκδοση συστήματος που δεν είναι συμβατή με το Soundhax είτε έχετε κάνει λήψη της λάθος έκδοσης του Soundhax
   - Εάν «παγώσει», εξαναγκάστε την απενεργοποίηση της κονσόλας κρατώντας πατημένο το κουμπί ισχύος και έπειτα, δοκιμάστε ξανά
   - Εάν λάβετε κάποιο άλλο σφάλμα, [ακολουθήστε αυτόν τον οδηγό επίλυσης προβλημάτων](troubleshooting#installing-boot9strap-soundhax)

   ::: info

   ![](/images/screenshots/soundhax/soundhax-launch.png)

   :::

4. Εάν το exploit ήταν επιτυχές, θα έχει γίνει εκκίνηση στο SafeB9SInstaller

### Ενότητα IIΙ - Εγκατάσταση του boot9strap

Σε αυτήν την ενότητα, θα εγκαταστήσετε custom firmware στην κονσόλα σας.

1. Όταν ζητηθεί, εισαγάγετε τον συνδυασμό πλήκτρων που θα εμφανιστεί στην πάνω οθόνη, ώστε να εγκαταστήσετε το boot9strap
   - Εάν το κείμενο ενός βήματος στην κάτω οθόνη έχει κόκκινο χρώμα και δεν σας ζητείται να εισαγάγετε κάποιον συνδυασμό πλήκτρων [ακολουθήστε αυτόν τον οδηγό επίλυσης προβλημάτων](troubleshooting#issues-with-safeb9sinstaller)
2. Μόλις ολοκληρωθεί, πατήστε το (Α) για να επανεκκινήσετε την κονσόλα σας

<!--@include: ./_include/configure-luma3ds.md -->

<!--@include: ./_include/luma3ds-installed-note.md -->

___

::: tip

Συνέχεια στην [Ολοκλήρωση εγκατάστασης](finalizing-setup)

:::
