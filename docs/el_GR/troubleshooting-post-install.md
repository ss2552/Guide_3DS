# Επίλυση προβλημάτων (Μετά την εγκατάσταση)

Αυτή η σελίδα παρέχει συμβουλές για την επίλυση κοινών προβλημάτων που ενδέχεται να αντιμετωπίσετε μετά την εγκατάσταση του custom firmware. Εάν δεν μπορείτε να διορθώσετε το ζήτημά σας με τις συμβουλές αυτής της σελίδας, γίνετε μέλος του [Nintendo Homebrew στο Discord](https://discord.gg/MWxPgEp) και περιγράψτε το πρόβλημά σας, καθώς και όλες τις λύσεις που έχετε ήδη δοκιμάσει.

## Ζητήματα εκκίνησης

::: info

Γενικά, τα βήματα που περιγράφονται εδώ προϋποθέτουν ότι η κονσόλα σας διαθέτει μια σύγχρονη εγκατάσταση custom firmware (boot9strap + Luma3DS 8.0 ή νεότερο). Εάν η κονσόλα σας διαθέτει μια παλαιότερη εγκαταστάση homebrew (για παράδειγμα, κάποια έκδοση βασισμένη στο arm9loaderhax ή το menuhax), θα πρέπει να ενημερώσετε την εγκατάστασή σας πριν δοκιμάσετε αυτές τις οδηγίες.

:::

### Φωτεινές ενδείξεις τροφοδοσίας/ειδοποιήσεων

:::details Η κονσόλα μου απενεργοποιείται όταν προσπαθώ να την ενεργοποιήσω ή/και το LED ειδοποιήσεων εμφανίζει ένα χρώμα κατά την εκκίνηση

Υπάρχει κάποιο πρόβλημα με το αρχείο `boot.firm` σας. Εάν χρησιμοποιείτε το [boot9strap 1.4](https://github.com/SciresM/boot9strap/releases/tag/1.4), το LED ειδοποιήσεων του 3DS σας ενδέχεται να αναβοσβήνει με ένα συγκεκριμένο χρώμα. Αυτό το χρώμα χρησιμοποιείται για τη διάγνωση προβλημάτων που αφορούν το αρχείο `boot.firm`, που βρίσκεται στην κάρτα SD ή την εσωτερική μνήμη. Σε παλαιότερες εκδόσεις του boot9strap, το μπλε φως απενεργοποιείται σχεδόν αμέσως όταν προσπαθείτε να ενεργοποιήσετε την κονσόλα.

Εάν το LED ειδοποιήσεων αναβοσβήνει και είναι:

- **Λευκό**: Το 3DS δεν μπόρεσε να εντοπίσει το `boot.firm` στην κάρτα SD ή στην εσωτερική μνήμη.
- **Ματζέντα**: Το 3DS δεν μπόρεσε να εντοπίσει το `boot.firm` στην κάρτα SD. Μπόρεσε να εντοπίσει το `boot.firm` στην εσωτερική μνήμη, αλλά το αρχείο έχει καταστραφεί.
- **Κόκκινο**: Το 3DS μπόρεσε να εντοπίσει το `boot.firm` τόσο στην κάρτα SD όσο και στην εσωτερική μνήμη, όμως και τα δύο αρχεία έχουν καταστραφεί.

Μπορείτε να αποκτήσετε ένα νέο αρχείο `boot.firm` κάνοντας λήψη της [πιο πρόσφατης έκδοσης του Luma3DS](https://github.com/LumaTeam/Luma3DS/releases/latest), αποσυμπιέζοντας και τοποθετώντας το `boot.firm` στη ρίζα της κάρτας SD σας. Εάν το αρχείο `boot.firm` ανιχνεύεται συνεχώς ως κατεστραμμένο, καλό θα ήταν να ελέγξετε την κάρτα SD σας για σφάλματα ([Windows](h2testw-\(windows\)), [Linux](f3-\(linux\)) ή [macOS](f3xswift-\(mac\))). Επιπλέον, σημειώστε ότι το 3DS τείνει να έχει προβλήματα με τα αρχεία που έχουν αποσυμπιεστεί με το WinRAR.

Εάν ακούσετε έναν ήχο «κρότου», που ενδεχομένως συνοδεύεται από την ενεργοποίηση του οπίσθιου φωτισμού για ένα πολύ σύντομο χρονικό διάστημα, υπάρχει κάποιο πρόβλημα υλικού με την κονσόλα σας (όπως ένα αποσυνδεδεμένο καλώδιο οπίσθιου φωτισμού). Ενδέχεται να μπορέσετε να εκκινήσετε την κονσόλα σας κρατώντας τη σε συγκεκριμένες θέσεις.

:::

:::details Η κονσόλα μου «κολλάει» σε μια μαύρη οθόνη, ενώ το φως ισχύος παραμένει ενεργό και έχει μπλε χρώμα

Μπορείτε να δοκιμάσετε τα παρακάτω βήματα με οποιαδήποτε σειρά, αλλά αναγράφονται από το λιγότερο έως το πιο χρονοβόρο.

1. Απενεργοποιήστε την κονσόλα σας, αφαιρέστε την κάρτα SD, εισαγάγετέ την ξανά και έπειτα, ενεργοποιήστε την κονσόλα σας.
2. Απενεργοποιήστε την κονσόλα σας, αφαιρέστε την κασέτα παιχνιδιού (αν υπάρχει), ενεργοποιήστε την κονσόλα σας και έπειτα, περιμένετε έως και δέκα λεπτά. Εάν η κονσόλα σας εκκινηθεί μέσα σε δέκα λεπτά, το ζήτημα έχει διορθωθεί και είναι απίθανο να επαναληφθεί
3. Μετονομάστε τον φάκελο `Nintendo 3DS` της κάρτας SD σας σε `Nintendo 3DS_BACKUP` και έπειτα, προσπαθήστε να κάνετε εκκίνηση. Εάν η κονσόλα σας εκκινηθεί επιτυχώς, υπάρχει κάποιο πρόβλημα εντός του φακέλου `Nintendo 3DS` σας. Δοκιμάστε να εκκαθαρίσετε τα extdata του μενού «HOME»:
   - Μεταβείτε στο `/Nintendo 3DS/<ID0>/<ID1>/extdata/00000000/`
   - Διαγράψτε τον φάκελο που αντιστοιχεί στην περιοχή του 3DS σας:
     - **Περιοχή EUR**: `00000098`
     - **Περιοχή JPN**: `00000082`
     - **Περιοχή USA**: `0000008f`
     - **Περιοχή CHN**: `000000A1`
     - **Περιοχή KOR**: `000000A9`
     - **Περιοχή TWN**: `000000B1`
4. Δοκιμάστε να κάνετε εκκίνηση στη λειτουργία αποκατάστασης και να ενημερώσετε το σύστημά σας:
   - Απενεργοποιήστε την κονσόλα σας
   - Κρατήστε πατημένα τα (L) + (R) + (Πάνω) + (A)
   - Ενεργοποιήστε την κονσόλα σας
   - Εάν η διαδικασία ήταν επιτυχής, η κονσόλα θα εκκινηθεί στην οθόνη «update your system»
5. Ακολουθήστε τον οδηγό [CTRTransfer](ctrtransfer)
6. Για περαιτέρω υποστήριξη, ζητήστε βοήθεια στο [Nintendo Homebrew στο Discord](https://discord.gg/MWxPgEp)

:::

### Μήνυμα σφάλματος κατά την εκκίνηση

:::details «An error has occurred: Failed to apply 1 FIRM patch(es)» ή «An exception has occurred -- Current process: pm»

Η έκδοση του Luma3DS σας είναι παρωχημένη. Κάντε λήψη της πιο πρόσφατης έκδοσης του [Luma3DS](https://github.com/LumaTeam/Luma3DS/releases/latest) και τοποθετήστε το `boot.firm` στη ρίζα της κάρτας SD σας, αντικαθιστώντας οποιοδήποτε υπάρχον αρχείο. Βεβαιωθείτε ότι κάνετε αποσυμπίεση του αρχείου ZIP με οποιοδήποτε εργαλείο εκτός του WinRAR, καθώς είναι γνωστό ότι προκαλεί προβλήματα με τα αρχεία που σχετίζονται με το 3DS.

:::

:::details «Unable to mount CTRNAND or load the CTRNAND FIRM. Please use an external one.»

Υπάρχουν διάφοροι λόγοι για τους οποίους θα μπορούσε να συμβεί κάτι τέτοιο. Σε κάθε περίπτωση, αυτό το σφάλμα μπορεί συνήθως να διορθωθεί ακολουθώντας τον οδηγό σχετικά με το [CTRTransfer](ctrtransfer).

:::

:::details «An error has occurred. Hold down the POWER button to turn off the power...»

Έχουν απενεργοποιηθεί οι χειριστές εξαιρέσεων ARM11 (ARM11 exception handlers) ή δεν έχει εγκατασταθεί custom firmware. Δοκιμάστε να ενεργοποιήσετε τους χειριστές εξαιρέσεων ARM11:

- Απενεργοποιήστε την κονσόλα σας
- Κρατήστε πατημένο το (Select)
- Ενεργοποιήστε την κονσόλα σας, κρατώντας παράλληλα πατημένο το (Select)
- Εάν είναι ενεργή η επιλογή «Disable ARM11 exception handlers», απενεργοποιήστε την

:::

:::details Απουσία εγκατεστημένων εφαρμογών από το μενού «HOME»

Αυτό θα μπορούσε να προκληθεί για διάφορους λόγους, αλλά πιθανότατα επειδή το σύστημα δεν διαβάζει την κάρτα SD σας.
Μπορείτε να ελέγξετε εάν γίνεται ανάγνωση της SD σας κρατώντας πατημένο το SELECT κατά την εκκίνηση και ελέγχοντας το κίτρινο κείμενο στην κάτω οθόνη. Εάν βλέπετε το μήνυμα «Booted from CTRNAND via B9S», τότε η κονσόλα σας εκκινείται από την εσωτερική μνήμη και όχι από την κάρτα SD.
Σε αυτήν την περίπτωση, επιχειρήστε τα παρακάτω βήματα, τα οποία αναγράφονται από το πιο εύκολο έως το πιο δύσκολο:

1. Απενεργοποιήστε την κονσόλα σας, αφαιρέστε την κάρτα SD, εισαγάγετέ την ξανά και έπειτα, ενεργοποιήστε την κονσόλα σας
2. Απενεργοποιήστε την κονσόλα σας, αφαιρέστε την κάρτα SD, εισαγάγετέ τη στον υπολογιστή σας, κάντε λήψη της πιο πρόσφατης έκδοσης του [Luma3DS](https://github.com/LumaTeam/Luma3DS/releases/latest), αποσυμπιέστε το `boot.firm` από το `Luma3DS.zip` και τοποθετήστε το στη ρίζα της κάρτας SD σας (αντικαθιστώντας οποιοδήποτε υπάρχον αρχείο)
3. Απενεργοποιήστε την κονσόλα σας, αφαιρέστε την κάρτα SD, εισαγάγετέ τη στον υπολογιστή σας και διαμορφώστε ξανά την κάρτα SD, ανάλογα με το λειτουργικό σύστημα του υπολογιστή σας: [Windows](formatting-sd-\(windows\)), [macOS](formatting-sd-\(mac\)), [Linux](formatting-sd-\(linux\)) _(αυτή η ενέργεια θα διαγράψει τα δεδομένα της κάρτας SD)_
4. Ελέγξτε την κάρτα SD σας για σφάλματα ακολουθώντας τον οδηγό που αντιστοιχεί στο λειτουργικό σύστημα του υπολογιστή σας: [Windows](h2testw-\(windows\)), [Linux](f3-\(linux\)), [macOS](f3xswift-\(mac\)). Εάν η κάρτα SD επισημανθεί ως ελαττωματική («faulty»), τότε θα πρέπει να την αντικαταστήσετε
5. Η υποδοχή της κάρτας SD μπορεί να έχει χαλάσει. Γίνετε μέλος του [Nintendo Homebrew στο Discord](https://discord.gg/MWxPgEp) για περαιτέρω βοήθεια

:::

:::details Μπλε οθόνη «BOOTROM ERROR»

Η κονσόλα σας έχει πιθανώς καταστεί μη λειτουργική. Θα χρειαστεί να αγοράσετε μια flashcart με ntrboot για να εγκαταστήσετε εκ νέου το boot9strap, προκειμένου να προσπαθήσετε να διορθώσετε την κονσόλα σας. Αυτό μπορεί επίσης να υποδεικνύει ένα ζήτημα υλικού που δεν μπορεί να διορθωθεί. Σε κάθε περίπτωση, γίνετε μέλος του [Nintendo Homebrew στο Discord](https://discord.gg/MWxPgEp) για βοήθεια.

- Είναι επίσης πιθανό να έχει οριστεί από κάποιον μια οθόνη εκκίνησης που να θυμίζει την κατάσταση αδυναμίας λειτουργίας. Δοκιμάστε να αφήσετε την κονσόλα σας ενεργοποιημένη, περιμένοντας στην μπλε οθόνη, για πέντε λεπτά.

:::

:::details Κάποιο άλλο σφάλμα

Τραβήξτε μια φωτογραφία του σφάλματος και γίνετε μέλος του [Nintendo Homebrew στο Discord](https://discord.gg/MWxPgEp) για βοήθεια.

:::

## Ζητήματα λογισμικού σε κονσόλες με custom firmware

:::details Οι λειτουργίες DSi/DS έχουν χαλάσει ή αντικατασταθεί με το Flipnote Studio

1. Κάντε λήψη της πιο πρόσφατης έκδοσης του [TWLFix-CFW](https://github.com/MechanicalDragon0687/TWLFix-CFW/releases/latest) (το αρχείο `.3dsx`)
2. Απενεργοποιήστε την κονσόλα σας
3. Δημιουργήστε έναν φάκελο με το όνομα `3ds` στη ρίζα της κάρτας SD σας αν δεν υπάρχει ήδη
4. Αντιγράψτε το `TWLFix-CFW.3dsx` στον φάκελο `/3ds/` της κάρτας SD σας
5. Εισαγάγετε ξανά την κάρτα SD στην κονσόλα σας
6. Ανοίξτε το Homebrew Launcher
7. Εκκινήστε το TWLFix-CFW από τη λίστα των εφαρμογών homebrew
8. Πατήστε το (A) για να αφαιρέσετε τους μη λειτουργικούς τίτλους TWL
9. Πατήστε το (Start) για να επανεκκινήσετε την κονσόλα σας
10. Ενημερώστε την κονσόλα σας ανοίγοντας την εφαρμογή «System Settings», επιλέγοντας «Other Settings» και τέλος, «System Update» στην τελευταία σελίδα προς τα δεξιά
    - Η διαδικασία ενημέρωσης θα διαπιστώσει ότι έχουν αφαιρεθεί βασικοί τίτλοι TWL και θα κάνει ξανά λήψη και εγκατάστασή τους
11. Μόλις ολοκληρωθεί η ενημέρωση, πατήστε «OK» για επανεκκίνηση της κονσόλας

:::

:::details Δεν λειτουργεί η Virtual Console για GBA ή/και η Safe Mode

Η κονσόλα σας διαθέτει το Luma3DS 6.6 ή παλαιότερο, πιθανότατα μέσω arm9loaderhax. Πρέπει να ακολουθήσετε τις οδηγίες του [Από το A9LH στο B9S](a9lh-to-b9s) για να ενημερώσετε την κονσόλα σας σε ένα σύγχρονο περιβάλλον custom firmware.

:::

:::details Τα παιχνίδια λειτουργίας εκτεταμένης μνήμης (Pokemon Sun/Moon, Smash κ.λπ.) δεν λειτουργούν

Αυτό μπορεί να συμβεί μετά από μια αλλαγή του CTRTransfer ή της περιοχής στα Old 3DS/2DS. Ακολουθήστε τις οδηγίες [εδώ](region-changing#section-vi-fixing-locale-related-issues) για να διορθώσετε αυτό το ζήτημα.

:::

:::details Οθόνη εξαίρεσης κατά την εκκίνηση/φόρτωση μιας εφαρμογής

Αναζητήστε την οθόνη εξαίρεσης σε [αυτήν τη σελίδα](https://wiki.hacks.guide/wiki/3DS:Error_screens/Luma3DS_exception_screen).
Εάν δεν μπορείτε να βρείτε το σφάλμα σας ή αν δεν λειτούργησαν οι οδηγίες, γίνετε μέλος του [Nintendo Homebrew στο Discord](https://discord.gg/MWxPgEp) για περαιτέρω βοήθεια.

:::

:::details Το άνοιγμα των ρυθμίσεων του μενού «HOME» διακόπτει απροσδόκητα τη λειτουργία της κονσόλας ή φορτώνει το Homebrew Launcher

Το menuhax67 εξακολουθεί πιθανότατα να είναι εγκατεστημένο στην κονσόλα σας. Για να καταργήσετε την εγκατάσταση του menuhax67, κάντε λήψη της πιο πρόσφατης έκδοσης του [menuhax67](https://github.com/zoogie/menuhax67/releases/latest) (το αρχείο `.zip` του menuhax) και ακολουθήστε τις οδηγίες της [ενότητας «Uninstall menuhax67»](https://wiki.hacks.guide/wiki/3DS:Alternate_Exploits/menuhax67#Uninstall_menuhax67).

:::

:::details Κάτι άλλο

Για να λάβετε βοήθεια, γίνετε μέλος του [Nintendo Homebrew στο Discord](https://discord.gg/MWxPgEp) και περιγράψτε το ζήτημα που αντιμετωπίζετε.

:::

## Επίλυση άλλων προβλημάτων

:::details Εκκαθάριση των extdata του μενού «HOME»

1. Απενεργοποιήστε την κονσόλα σας
2. Εισαγάγετε την κάρτα SD στον υπολογιστή σας
3. Μεταβείτε στον φάκελο `/Nintendo 3DS/<ID0>/<ID1>/extdata/00000000/` της κάρτας SD σας
4. Διαγράψτε τον φάκελο που αντιστοιχεί στην περιοχή του 3DS σας:
   - **Περιοχή EUR**: `00000098`
   - **Περιοχή JPN**: `00000082`
   - **Περιοχή USA**: `0000008f`
   - **Περιοχή CHN**: `000000A1`
   - **Περιοχή KOR**: `000000A9`
   - **Περιοχή TWN**: `000000B1`
5. Εισαγάγετε ξανά την κάρτα SD στην κονσόλα σας

:::

:::details Εκκαθάριση των δεδομένων θεμάτων του μενού «HOME»

1. Απενεργοποιήστε την κονσόλα σας
2. Εισαγάγετε την κάρτα SD στον υπολογιστή σας
3. Μεταβείτε στον φάκελο `/Nintendo 3DS/<ID0>/<ID1>/extdata/00000000/` της κάρτας SD σας
4. Διαγράψτε τον φάκελο που αντιστοιχεί στην περιοχή του 3DS σας:
   - **Περιοχή EUR**: `000002ce`
   - **Περιοχή JPN**: `000002cc`
   - **Περιοχή USA**: `000002cd`
   - **Περιοχή KOR**: `000002cf`
5. Εισαγάγετε ξανά την κάρτα SD στην κονσόλα σας

:::

:::details Χειροκίνητη είσοδος στο Homebrew Launcher

Εάν λείπει η εφαρμογή «Homebrew Launcher» από το μενού «HOME», μπορείτε να ακολουθήσετε αυτές τις οδηγίες για να εισέλθετε χειροκίνητα στο Homebrew Launcher. (Θα χρειαστείτε τα [boot.3dsx και boot.firm](https://github.com/LumaTeam/Luma3DS/releases/latest) στη ρίζα της κάρτας SD σας.)

<!--@include: ./_include/launch-hbl-dlp.md -->

:::

:::details Απενεργοποίηση του γονικού ελέγχου (Parental Controls)

Για να απενεργοποιήσετε τη λειτουργία «Parental Controls», μεταβείτε στο «System Settings» -> «Parental Controls» και εισαγάγετε το PIN. Έπειτα, πατήστε «Clear Settings» και τέλος, επιλέξτε «Delete» για αφαίρεση.
Ωστόσο, αν δεν γνωρίζετε το PIN και επομένως, δεν μπορείτε να αποκτήστε πρόσβαση στις ρυθμίσεις της κονσόλας, θα πρέπει να το απενεργοποιήσετε. Για να το κάνετε αυτό, θα πρέπει να αποκτήσετε το κύριο κλειδί (mkey) της κονσόλας σας:

1. Μεταβείτε σε [αυτόν τον ιστότοπο](https://mkey.eiphax.tech/)
2. Συμπληρώστε τα ακόλουθα πεδία:
   - Device Type: Επιλέξτε «3DS» (ισχύει το ίδιο ακόμα κι αν χρησιμοποιείτε ένα 2DS, New 3DS (XL/LL) ή New 2DS (XL/LL))
   - System Date: Η ημέρα και ο μήνας στα οποία έχει οριστεί το ρολόι της κονσόλας σας
   - Inquiry Number: Μπορείτε να το λάβετε πατώντας «Forgot PIN» και έπειτα, «I Forgot» στην οθόνη της λειτουργίας «Parental Controls»
3. Αφού λάβετε το mkey σας, πατήστε «OK» στην οθόνη που λάβατε το Inquiry Number σας. Έπειτα, εισαγάγετε το κύριο κλειδί
4. Πατήστε «Clear Settings» και έπειτα, «Delete» για να καταργήσετε όλα τα δεδομένα της λειτουργίας «Parental Controls»

:::

---

<!--@include: ./_include/troubleshooting-return.md -->

