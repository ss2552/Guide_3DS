---
layout: home
title: "Οδηγός τροποποίησης 3DS"
hero:
  text: "Οδηγός τροποποίησης 3DS"
  tagline: "Ένας πλήρης οδηγός σχετικά με το custom firmware για 3DS (και 2DS), από την αρχή έως το boot9strap."
  image:
    src: /images/home-page-feature.jpg
---

::: info

Διαβάστε προσεκτικά όλες τις εισαγωγικές σελίδες (συμπεριλαμβανομένης και της τρέχουσας!) πριν προχωρήσετε.

:::

::: danger

<!--@include: ./_include/3ds-online.md -->

:::

## Τι είναι το custom firmware;

Το **custom firmware** («CFW») αποτελεί μια πλήρη τροποποίηση του λογισμικού του 3DS σας, συγκρίσιμη με την «πρόσβαση διαχειριστή» σε έναν υπολογιστή. Σας επιτρέπει να κάνετε οτιδήποτε είναι φυσικά ικανό να κάνει το 3DS, αντί να περιορίζεστε σε αυτά που επιτρέπει η Nintendo.

Οι δημοφιλείς χρήσεις του custom firmware περιλαμβάνουν:

- Εκτέλεση λογισμικού homebrew και παιχνιδιών που έχουν δημιουργηθεί ή μεταφερθεί στο Nintendo 3DS
- Παράκαμψη του κλειδώματος περιοχής, επιτρέποντάς σας να παίζετε παιχνίδια από άλλες περιοχές
- Προσαρμογή του μενού «HOME» με [θέματα και εμβλήματα](https://themeplaza.art) της κοινότητας
- Τροποποίηση παιχνιδιών («ROM hacks») μέσω του [LayeredFS](https://github.com/knight-ryu12/godmode9-layeredfs-usage/wiki/Using-Luma3DS'-layeredfs-\(Only-version-8.0-and-higher\))
- Επεξεργασία, αντιγραφή και επαναφορά αποθηκευμένων δεδομένων
- Εξομοίωση παλαιότερων κονσολών, καθώς και εγγενή εκτέλεση παιχνιδιών DS και GBA
- Εγκατάσταση φυσικών κασετών για ψηφιακή χρήση

## Τι εγκαθιστά αυτός ο οδηγός;

Αυτός ο οδηγός θα:

- Εγκαταστήσει το **boot9strap** και το **custom firmware «Luma3DS»** σε μη τροποποιημένες κονσόλες 3DS/2DS
  - Το Luma3DS θα αφαιρέσει αυτόματα το κλείδωμα βάσει περιοχής και θα σας επιτρέψει να εκτελείτε μη υπογεγραμμένο λογισμικό
- Εγκαταστήσει διάφορα είδη λογισμικού homebrew, όπως μια εφαρμογή εγκατάστασης πακέτων, μια εφαρμογή διαχείρισης αποθηκευμένων δεδομένων και ένα κατάστημα εφαρμογών homebrew
- Δημιουργήσει αντίγραφα ασφαλείας για σημαντικά αρχεία συστήματος, ώστε να αποφύγετε το ενδεχόμενο να καταστήσετε μη λειτουργική την κονσόλα σας (και να ανακτήσετε τα δεδομένα σε περίπτωση που συμβεί κάτι τέτοιο)

___

::: tip

Συνέχεια στις [Βασικές πληροφορίες](key-information)

:::
