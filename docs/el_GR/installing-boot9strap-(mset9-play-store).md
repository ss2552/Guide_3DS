# Εγκατάσταση του boot9strap (MSET9 Play Store)

:::details Τεχνικές λεπτομέρειες (προαιρετικό)

Το [MSET9](https://github.com/zoogie/MSET9) είναι ένα exploit για την εφαρμογή «System Settings», το οποίο αναπτύσσεται από τον [zoogie](https://github.com/zoogie). Εκμεταλλεύεται ένα ελάττωμα όπου το ID1 (το όνομα του δεύτερου φακέλου, που αποτελείται από 32 χαρακτήρες, μέσα στον φάκελο «Nintendo 3DS», εντός του ID0) μπορεί να είναι _οποιοδήποτε_ όνομα εφόσον είναι 32 χαρακτήρες. Η εκτέλεση μιας συγκεκριμένης ακολουθίας ενεργειών έχει ως αποτέλεσμα την εκτέλεση των οδηγιών από την κονσόλα, οι οποίες κωδικοποιούνται στο όνομα του φακέλου ID1, πράγμα που μπορεί να χρησιμοποιηθεί για την παροχή πλήρους ελέγχου επί του 3DS.

:::

## Σημειώσεις συμβατότητας

::: warning

Αυτή η σελίδα απαιτεί ένα τηλέφωνο/tablet με Android ή ένα Chromebook. Εάν διαθέτετε έναν υπολογιστή με Windows, macOS ή Linux, ακολουθήστε τις οδηγίες της ενότητας [Εγκατάσταση του boot9strap (MSET9 CLI)](installing-boot9strap-\(mset9-cli\)). Εάν δεν έχετε πρόσβαση σε καμία από αυτές τις συσκευές, θα πρέπει να χρησιμοποιήσετε ένα [εναλλακτικό exploit](https://wiki.hacks.guide/wiki/3DS:Alternate_Exploits).

:::

::: warning

Σε τηλέφωνα/tablet με Android, η ελάχιστη απαιτούμενη έκδοση Android είναι η 6.0 (Marshmallow).

:::

## Τι χρειάζεστε

- Τις ακόλουθες εφαρμογές από το Google Play Store:
    - [MSET9 Installer](https://play.google.com/store/apps/details?id=moe.saru.homebrew.console3ds.mset9_installer_android)
    - [ZArchiver](https://play.google.com/store/apps/details?id=ru.zdevs.zarchiver)
    - Εάν θέλετε, μπορείτε να εγκαταστήσετε αυτές τις εφαρμογές μέσω sideload
- Την πιο πρόσφατη έκδοση του [MSET9](https://github.com/hacks-guide/MSET9/releases/latest) (το αρχείο `.zip` του Release)

## Οδηγίες

### Ενότητα I - Προετοιμασία

Σε αυτήν την ενότητα, θα προετοιμάσετε τα δεδομένα της κάρτας SD που είναι απαραίτητα για την ενεργοποίηση του exploit «MSET9».

1. Εισαγάγετε την κάρτα SD στο τηλέφωνο, το tablet ή τον υπολογιστή σας

2. Αντιγράψτε τα πάντα από το αρχείο `.zip` του Release στη ρίζα της κάρτας SD σας, αντικαθιστώντας τυχόν υπάρχοντα αρχεία:

    - Ανοίξτε το ZArchiver
    - Εάν σας ζητηθεί, [επιτρέψτε στο ZArchiver να έχει πρόσβαση στα αρχεία της κάρτας SD σας](/images/screenshots/mset9/zarchiver-allow.png)
    - Μεταβείτε στην τοποθεσία του ληφθέντος αρχείου `.zip` του MSET9 Release ([πιθανότατα στον φάκελο λήψεων](/images/screenshots/mset9/zarchiver-zip-location.png))
    - Επιλέξτε το αρχείο `.zip` του Release και έπειτα, «Extract...» ([εικόνα](/images/screenshots/mset9/zarchiver-extract-1.png))
    - Μεταβείτε στην κάρτα SD σας και πατήστε το εικονίδιο «μπλε κάτω βέλος» για να αποσυμπιέσετε τα αρχεία στη ρίζα της κάρτας SD σας ([εικόνα](/images/screenshots/mset9/zarchiver-extract-2.png))

    ::: info

    ![](/images/screenshots/mset9/mset9-root-layout-android.png)

    :::

3. Εκτελέστε την [εφαρμογή «MSET9 Installer»](/images/screenshots/mset9/mset9-setup-android.png)

4. Πατήστε το `Select "Nintendo 3DS" Folder` και μεταβείτε στον φάκελο `Nintendo 3DS` της κάρτας SD σας ([εικόνα](/images/screenshots/mset9/select-mset9-folder-1.png))

5. Μόλις βρεθείτε εντός του φακέλου `Nintendo 3DS`, πατήστε το «Use this folder» και έπειτα, το «Allow» αν σας ζητηθεί ([εικόνα](/images/screenshots/mset9/select-mset9-folder-2.png))

6. Εάν είναι [επισημασμένη](/images/screenshots/mset9/setup-mset9-highlighted.png) η επιλογή `Setup MSET9`, συνεχίστε στο επόμενο βήμα
    - Εάν λάβετε κάποιο σφάλμα, θα πρέπει να το επιλύσετε πριν μπορέσετε να χρησιμοποιήσετε το MSET9. Ανατρέξτε στη σελίδα [Επίλυση προβλημάτων](troubleshooting-mset9)

7. Πατήστε `Setup MSET9` για να ξεκινήσετε τη διαδικασία εγκατάστασης του MSET9

8. Αφού εξετάσετε το μήνυμα αποποίησης ευθυνών, επιλέξτε `Confirm` για να το αποδεχτείτε

9. Πατήστε τη φωτογραφία που αντιστοιχεί στο μοντέλο της κονσόλας σας και έπειτα, στο κάτω μέρος, επιλέξτε την τρέχουσα έκδοση του firmware σας

10. Εάν δείτε το μήνυμα `Hax ID1 Created`, πατήστε «OK» για να συνεχίσετε
    - Εάν λάβετε κάποιο σφάλμα, δείτε τη σελίδα [Επίλυση προβλημάτων](troubleshooting-mset9) και δοκιμάστε ξανά
    - Θα παρατηρήσετε απώλεια των περισσότερων δεδομένων και εγκατεστημένων εφαρμογών από το μενού «HOME» του 3DS σας. Αυτό είναι μέρος της διαδικασίας. Τα δεδομένα σας θα επιστρέψουν σε μεταγενέστερο βήμα

11. Εισαγάγετε ξανά την κάρτα SD στην κονσόλα σας

12. Ενεργοποιήστε την κονσόλα σας

13. Ανοίξτε το Mii Maker

14. Περιμένετε μέχρι η κονσόλα σας να φτάσει στην οθόνη «Welcome to Mii Maker» και έπειτα, κλείστε τό Mii Maker
    - Ενδέχεται να δείτε [αυτήν την οθόνη](/images/screenshots/mset9/mii-extdata.png), η οποία υποδεικνύει ότι έχουν δημιουργηθεί τα απαραίτητα δεδομένα
    - Εάν φτάσετε απλώς στην κανονική οθόνη του Mii Maker, κλείστε το Mii Maker και επιστρέψτε στο μενού «HOME»

15. Εκκινήστε την εφαρμογή «System Settings» και μεταβείτε στο `Data Management` -> `Nintendo 3DS` -> `Software` -> «Reset» ([εικόνα](/images/screenshots/database-reset.jpg))
    - Αυτή η ενέργεια δεν θα διαγράψει τα δεδομένα σας

16. Απενεργοποιήστε την κονσόλα σας πατώντας το κουμπί ισχύος και επιλέγοντας «Power Off» στην κάτω οθόνη

17. Εισαγάγετε την κάρτα SD στο τηλέφωνο, το tablet ή τον υπολογιστή σας

18. Η εφαρμογή «MSET9 Installer» θα πρέπει να ελέγξει αυτόματα αν έχετε εκτελέσει σωστά τα προηγούμενα βήματα
    - Ενδέχεται να χρειαστούν μερικά δευτερόλεπτα μέχρι η εφαρμογή να εντοπίσει την κάρτα SD και να αντιδράσει
    - Εάν δεν κάνει αυτόματο έλεγχο, πατήστε `Check MSET9 status` για χειροκίνητο έλεγχο
    - Εάν λάβετε κάποιο σφάλμα, δείτε τη σελίδα [Επίλυση προβλημάτων](troubleshooting-mset9) και δοκιμάστε ξανά

19. Εάν ο έλεγχος ολοκληρωθεί χωρίς σφάλματα, η επιλογή `Inject trigger file` θα [επισημανθεί](/images/screenshots/mset9/inject-trigger-highlighted.png). Μπορείτε τότε να συνεχίσετε στο επόμενο βήμα. **Μην εισαγάγετε ακόμα το αρχείο ενεργοποίησης.** Αφήστε στην άκρη το τηλέφωνο/tablet/υπολογιστή σας προς το παρόν

20. Εισαγάγετε ξανά την κάρτα SD στην κονσόλα σας

### Ενότητα II - MSET9

Σε αυτήν την ενότητα, θα ενεργοποιήσετε το MSET9 για να εκκινηθεί το SafeB9SInstaller (το πρόγραμμα εγκατάστασης του custom firmware).

::: danger

Θα πρέπει να ακολουθήσετε αυτές τις οδηγίες **ΚΑΤΑ ΓΡΑΜΜΑ**, οπότε ελέγξτε ξανά προσεκτικά ΟΛΑ όσα κάνετε για να αποφύγετε τυχόν σφάλματα!

:::

1. Ενεργοποιήστε την κονσόλα σας, εξασφαλίζοντας ότι έχει επιλεχθεί η εφαρμογή «System Settings»
    - Εάν δεν έχει επιλεχθεί η εφαρμογή «System Settings», **[επισημάνετε](/images/screenshots/mset9/hover-settings.png)** το εικονίδιο «System Settings» με το D-Pad, απενεργοποιήστε την κονσόλα σας και έπειτα, ενεργοποιήστε την ξανά
2. Πατήστε το (A) για να εκκινήσετε την εφαρμογή «System Settings»
3. Μεταβείτε στο `Data Management` -> `Nintendo 3DS` -> `Extra Data` ([εικόνα](/images/screenshots/mset9/settings-extdata.png))
4. **Μην πατήσετε κανένα κουμπί και μην αγγίξτε την οθόνη**
5. **Ενώ η κονσόλα είναι ΑΚΟΜΑ ΕΝΕΡΓΗ και χωρίς να πατήσετε κανένα κουμπί ή να αγγίξετε την οθόνη**, αφαιρέστε την κάρτα SD από την κονσόλα σας
    - Το μενού θα ανανεωθεί και θα δείτε ένα μήνυμα περί απουσίας της κάρτας SD, το οποίο είναι αναμενόμενο
6. Εισαγάγετε την κάρτα SD στο τηλέφωνο, το tablet ή τον υπολογιστή σας
7. Ανοίξτε την εφαρμογή «MSET9 Installer»
8. Πατήστε `Inject trigger file`
    - Το κουμπί θα απενεργοποιηθεί και θα [επισημανθεί](/images/screenshots/mset9/remove-trigger-highlighted.png) η επιλογή `Remove trigger file`
9. Εισαγάγετε ξανά την κάρτα SD στην κονσόλα σας **χωρίς να πατήσετε οποιοδήποτε πλήκτρο ή να αγγίξετε την οθόνη**
10. Εάν το exploit ήταν επιτυχές, θα έχει γίνει εκκίνηση στο SafeB9SInstaller
    - Εάν λάβετε μια κόκκινη οθόνη ή αν «κολλήσει» η κονσόλα σε κάποια οθόνη φόρτωσης, ακολουθήστε τον [οδηγό επίλυσης προβλημάτων](troubleshooting-mset9)

### Ενότητα III - Εγκατάσταση του boot9strap

Σε αυτήν την ενότητα, θα εγκαταστήσετε custom firmware στην κονσόλα σας.

1. Όταν ζητηθεί, εισαγάγετε τον συνδυασμό πλήκτρων που θα εμφανιστεί στην πάνω οθόνη, ώστε να εγκαταστήσετε το boot9strap
    - Εάν το κείμενο κάποιου βήματος στην κάτω οθόνη έχει κόκκινο χρώμα και δεν σας ζητείται να εισαγάγετε κάποιον συνδυασμό πλήκτρων, [ακολουθήστε αυτόν τον οδηγό επίλυσης προβλημάτων](troubleshooting-mset9)
2. Μόλις ολοκληρωθεί, πατήστε το (Α) για να επανεκκινήσετε την κονσόλα σας

<!--@include: ./_include/configure-luma3ds.md -->

### Ενότητα IV - Αφαίρεση του MSET9

Σε αυτήν την ενότητα, θα αφαιρέσετε το MSET9 για να αποτρέψετε περαιτέρω ζητήματα. (Αυτή η ενέργεια δεν θα αφαιρέσει το custom firmware που μόλις εγκαταστήσατε.)

::: danger

ΜΗΝ παραλείψετε αυτήν την ενότητα! Αν την παραλείψετε, η λειτουργία των εφαρμογών ενδέχεται να διακοπεί απροσδόκητα και θα συναντήσετε σφάλματα στην επόμενη σελίδα!

:::

1. Απενεργοποιήστε την κονσόλα σας
2. Εισαγάγετε την κάρτα SD στο τηλέφωνο, το tablet ή τον υπολογιστή σας
3. Ανοίξτε την εφαρμογή «MSET9 Installer»
4. Πατήστε `Remove MSET9`
5. Κλείστε την εφαρμογή «MSET9 Installer»

<!--@include: ./_include/luma3ds-installed-note.md -->

___

::: danger

Ακολουθήσατε την Ενότητα IV (Αφαίρεση του MSET9); Η ενότητα αυτή είναι ΥΠΟΧΡΕΩΤΙΚΗ!

:::

::: tip

Συνέχεια στην [Ολοκλήρωση εγκατάστασης](finalizing-setup)

:::
