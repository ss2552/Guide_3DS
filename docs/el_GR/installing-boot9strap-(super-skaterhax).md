---
head:
  - - script
    - src: /assets/js/common.js
  - - script
    - src: /assets/js/skater-link.js
  - - script
    - src: /assets/js/link-common.js
---

# Εγκατάσταση του boot9strap (super-skaterhax)

:::details Τεχνικές λεπτομέρειες (προαιρετικό)

Για τεχνικές λεπτομέρειες σχετικά με τα exploit που θα χρησιμοποιήσετε σε αυτήν τη σελίδα, δείτε [εδώ](https://github.com/zoogie/super-skaterhax).

:::

### Σημειώσεις συμβατότητας

Το super-skaterhax (όταν χρησιμοποιείται για την εκκίνηση του Homebrew Launcher) είναι συμβατό με τα μοντέλα New στην έκδοση 11.15.0 και νεότερες, σε όλες τις περιοχές.

::: warning

Οι παρεχόμενες οδηγίες αφορούν μόνο τα New 3DS, New 3DS XL και New 2DS XL. Βεβαιωθείτε ότι η κονσόλα που τροποποιείτε είναι ένα New 3DS, New 3DS XL ή New 2DS XL πριν συνεχίσετε.

:::

### Τι χρειάζεστε

- Το αρχείο zip του [Super-skaterhax](https://skater.nintendohomebrew.com) για την περιοχή και την έκδοση συστήματος της κονσόλας σας

#### Ενότητα I - Προετοιμασία

Σε αυτήν την ενότητα, θα αντιγράψετε τα αρχεία που απαιτούνται για την ενεργοποίηση τόσο του super-skaterhax όσο και του Homebrew Launcher.

1. Απενεργοποιήστε την κονσόλα σας

2. Εισαγάγετε την κάρτα SD στον υπολογιστή σας

3. Αντιγράψτε τα πάντα από το αρχείο `.zip` του Super-skaterhax στη ρίζα της κάρτας SD σας, αντικαθιστώντας τα τυχόν υπάρχοντα αρχεία

   ::: info

   ![](/images/screenshots/skaterhax/skater-root-layout.png)

   :::

4. Εισαγάγετε ξανά την κάρτα SD στην κονσόλα σας

5. Ενεργοποιήστε την κονσόλα σας

6. Εκκινήστε την εφαρμογή «System Settings»

7. Επιλέξτε «Other Settings»

8. Μεταβείτε στο «Profile» -> «Region Settings»
   - Αυτές οι ρυθμίσεις θα τροποποιηθούν προσωρινά για να αυξηθεί το ποσοστό επιτυχίας του exploit
   - Μόλις ολοκληρώσετε τα βήματα αυτής της σελίδας, μπορείτε να επαναφέρετε τις ρυθμίσεις περιοχής σας στις κανονικές τιμές τους
   - Εάν λάβετε μια [προειδοποίηση](/images/screenshots/skaterhax/country-change-notice.png) που δηλώνει ότι θα χάσετε την πρόσβαση στις λειτουργίες του Nintendo Network ID, μπορείτε να επιλέξετε με ασφάλεια το «OK» για να συνεχίσετε

9. Χρησιμοποιήστε τις εξής επιλογές σύμφωνα με την περιοχή της κονσόλας σας ([εικόνα](/images/screenshots/skaterhax/skater-lang.png))
   - USA: United States, Do Not Set
   - EUR: United Kingdom, Do Not Set
   - JPN: 日本, 設定しない
   - KOR: 대한민국, 설정하지 않음

10. Κλείστε την εφαρμογή «System Settings»

#### Ενότητα II - super-skaterhax

Σε αυτήν την ενότητα, θα επισκεφτείτε την ιστοσελίδα του exploit, η οποία θα εκκινήσει το Homebrew Launcher.

::: info

Εάν δεν το έχετε κάνει ήδη, βεβαιωθείτε ότι έχετε ρυθμίσει μια λειτουργική σύνδεση στο διαδίκτυο στην κονσόλα σας.

:::

1. Στο μενού «HOME», πατήστε ταυτόχρονα τα κουμπιά (L) και (R) για να ανοίξετε την κάμερα
   - Εάν δεν μπορείτε να ανοίξετε την κάμερα, ανοίξετε την εφαρμογή «Internet Browser» και πληκτρολογήστε το URL (`https://zoogie.github.io/web/super/` για EUR/USA/JPN, `https://zoogie.github.io/web/korea` για KOR)
2. Πατήστε το κουμπί του κωδικού QR και σαρώστε έναν από τους παρακάτω κωδικούς QR για την περιοχή της κονσόλας σας [εδώ](https://user-images.githubusercontent.com/28328903/226086338-585bfdac-0aac-44c0-b413-89206d2815d8.png)
   - Εάν λάβετε μια προειδοποίηση για το πιστοποιητικό ασφαλείας, βεβαιωθείτε ότι η ημερομηνία του συστήματος είναι η σημερινή
3. Πατήστε το (Select) για να ανοίξετε την καρτέλα σελιδοδεικτών
   - Εάν δεν ανταποκρίνεται το κουμπί (Select), πατήστε το εικονίδιο «αστέρι» στην κάτω αριστερή γωνία της οθόνης
4. Πατήστε «Bookmark this page»
5. Πατήστε το (B) μία φορά για να επιστρέψετε στο πρόγραμμα περιήγησης
6. Πατήστε το (ZR) για να ανοίξετε τη λίστα καρτελών
   - Εάν το κουμπί (ZR) δεν ανταποκρίνεται, πατήστε τα δύο αλληλοεπικαλυπτόμενα τετράγωνα κοντά στην κάτω δεξιά γωνία της οθόνης
7. Βεβαιωθείτε ότι η μόνη ανοικτή καρτέλα είναι ο ιστότοπος του super-skaterhax
   - Αυτή η καρτέλα θα πρέπει να είναι επισημασμένη μπλε χρώμα στη λίστα καρτελών
   - Εάν έχετε ανοίξει άλλες καρτέλες, κλείστε τις
8. Πατήστε το (B) μία φορά για να επιστρέψετε στο πρόγραμμα περιήγησης
9. Πατήστε το (Start) για να ανοίξετε το μενού επιλογών
   - Εάν δεν ανταποκρίνεται το κουμπί (Start), πατήστε το μενού 3 γραμμών στην κάτω δεξιά γωνία της οθόνης
10. Πατήστε «Settings»
11. Επιλέξτε «Delete Cookies»
12. Πατήστε το (A) για να συνεχίσετε
13. Πατήστε το (Home) για να επιστρέψετε στο μενού «HOME» και έπειτα, πατήστε αμέσως το (A) για να εκκινήσετε ξανά το πρόγραμμα περιήγησης
14. Επιλέξτε το κουμπί «GO GO!» στο πάνω μέρος της κάτω οθόνης
15. Πατήστε το (A) για να κλείσετε το [αναδυόμενο παράθυρο](/images/screenshots/skaterhax/skater-popup.png)
    - Εάν η κονσόλα σας «παγώσει» σε μια κίτρινη οθόνη, κρατήστε πατημένο το κουμπί POWER μέχρι να απενεργοποιηθεί και έπειτα, επαναλάβετε τα βήματα αυτής της ενότητας
    - Εάν η κονσόλα σας «παγώσει» σε μια κόκκινη οθόνη, κρατήστε πατημένο το κουμπί POWER μέχρι να απενεργοποιηθεί, επαναλάβετε το Βήμα 3 της Ενότητας II και έπειτα, επαναλάβετε τα βήματα αυτής της ενότητας
    - Εάν η κονσόλα σας [εμφανίσει τη λέξη «Text» στην επάνω αριστερή γωνία της κάτω οθόνης](/images/screenshots/skaterhax/skater-old3ds.png), διαθέτετε ένα Old 3DS και αυτό το exploit **δεν λειτουργεί στη συσκευή σας**. Σε αυτήν την περίπτωση, θα πρέπει να ακολουθήσετε τις οδηγίες στο [MSET9](installing-boot9strap-\(mset9\))
    - Εάν λάβετε κάποιο άλλο σφάλμα, δοκιμάστε ξανά έως και 5 φορές και αν εξακολουθεί να μη λειτουργεί, [ακολουθήστε αυτόν τον οδηγό επίλυσης προβλημάτων](troubleshooting-super-skaterhax)
16. Η κονσόλα σας θα έχει εκκινηθεί στο Homebrew Launcher
17. Εκκινήστε το nimdsphax από τη λίστα των εφαρμογών homebrew
18. Εάν το exploit ήταν επιτυχές, θα έχει γίνει εκκίνηση στο SafeB9SInstaller
    - Εάν η κονσόλα σας «παγώσει» σε μια κόκκινη ή πράσινη οθόνη, κρατήστε πατημένο το κουμπί POWER μέχρι να απενεργοποιηθεί και έπειτα, επαναλάβετε τα βήματα αυτής της ενότητας
    - Ενδέχεται να χρειαστούν έως και πέντε απόπειρες

#### Ενότητα III - Εγκατάσταση του boot9strap

Σε αυτήν την ενότητα, θα εγκαταστήσετε custom firmware στην κονσόλα σας.

1. Όταν ζητηθεί, εισαγάγετε τον συνδυασμό πλήκτρων που θα εμφανιστεί στην πάνω οθόνη, ώστε να εγκαταστήσετε το boot9strap
   - Εάν το κείμενο κάποιου βήματος στην κάτω οθόνη έχει κόκκινο χρώμα και δεν σας ζητείται να εισαγάγετε κάποιον συνδυασμό πλήκτρων, [ακολουθήστε αυτόν τον οδηγό επίλυσης προβλημάτων](troubleshooting-super-skaterhax)
2. Μόλις ολοκληρωθεί, πατήστε το (Α) για να επανεκκινήσετε την κονσόλα σας

<!--@include: ./_include/configure-luma3ds.md -->

<!--@include: ./_include/luma3ds-installed-note.md -->

___

::: info

Μπορείτε τώρα να επαναφέρετε τις ρυθμίσεις περιοχής στις κανονικές επιλογές.

:::

::: tip

Συνέχεια στην [Ολοκλήρωση εγκατάστασης](finalizing-setup)

:::
