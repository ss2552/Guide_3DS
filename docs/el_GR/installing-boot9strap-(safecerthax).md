# Εγκατάσταση του boot9strap (safecerthax)

:::details Τεχνικές λεπτομέρειες (προαιρετικό)

:::

## Σημειώσεις συμβατότητας

Το safecerthax είναι συμβατό με όλες τις κονσόλες Old 3DS και Old 2DS, σε όλες τις περιοχές, εφόσον διαθέτουν τις εκδόσεις συστήματος 1.0.0 έως 11.14.0.

::: info

Αυτό το exploit δεν λειτουργεί στα New 3DS, New 3DS XL και New 2DS XL. Βεβαιωθείτε ότι η κονσόλα που τροποποιείτε είναι ένα Old 3DS, Old 3DS XL ή Old 2DS πριν συνεχίσετε.

:::

## Τι χρειάζεστε

- Την πιο πρόσφατη έκδοση του [SafeB9SInstaller](https://github.com/d0k3/SafeB9SInstaller/releases/download/v0.0.7/SafeB9SInstaller-20170605-122940.zip) (απευθείας λήψη)
- Την πιο πρόσφατη έκδοση του [boot9strap](https://github.com/SciresM/boot9strap/releases/download/1.4/boot9strap-1.4.zip) (απευθείας λήψη)
- Την πιο πρόσφατη έκδοση του [Luma3DS](https://github.com/LumaTeam/Luma3DS/releases/latest) (το αρχείο `.zip` του Luma3DS)

## Οδηγίες

### Ενότητα I - Έλεγχος φυσικών κουμπιών

Σε αυτήν την ενότητα, θα ελέγξετε εάν λειτουργούν τα κουμπιά (L) και (R) της κονσόλας σας. Αυτό θα καθορίσει αν η κονσόλα σας είναι συμβατή με αυτήν τη μέθοδο.

1. Ενεργοποιήστε την κονσόλα σας
2. Μόλις δείτε το μενού «HOME», πατήστε τα κουμπιά (L) και (R) ταυτόχρονα
    - Θα πρέπει να εμφανιστεί η εφαρμογή κάμερας
3. Απενεργοποιήστε την κονσόλα σας

::: warning

Εάν ΔΕΝ εμφανιστεί η κάμερα, δεν μπορείτε να ακολουθήσετε αυτήν τη μέθοδο. Σε αυτήν την περίπτωση, χρησιμοποιήστε την [Εγκατάσταση του boot9strap (MSET9)](installing-boot9strap-\(mset9\)).

:::

### Ενότητα II - Προετοιμασία

Σε αυτήν την ενότητα, θα αντιγράψετε τα αρχεία που απαιτούνται για την ενεργοποίηση του exploit «safecerthax».

1. Εισαγάγετε την κάρτα SD στον υπολογιστή σας
2. Αντιγράψτε τα πάντα από το αρχείο `.zip` του Luma3DS στη ρίζα της κάρτας SD σας
    - Η ρίζα της κάρτας SD είναι ο αρχικός κατάλογος της κάρτας SD σας, όπου μπορείτε να δείτε τον φάκελο «Nintendo 3DS», χωρίς να βρίσκεστε μέσα σε αυτόν
3. Δημιουργήστε έναν φάκελο με το όνομα `boot9strap` στη ρίζα της κάρτας SD σας
4. Αντιγράψτε τα `boot9strap.firm` και `boot9strap.firm.sha` από το αρχείο `.zip` του boot9strap στον φάκελο `/boot9strap/` της κάρτας SD σας
5. Αντιγράψτε το `SafeB9SInstaller.bin` από το αρχείο `.zip` του SafeB9SInstaller στη ρίζα της κάρτας SD σας
6. Εισαγάγετε ξανά την κάρτα SD στην κονσόλα σας
7. Ενεργοποιήστε την κονσόλα σας

::: info

![](/images/screenshots/safecerthax-root-layout.png)

:::

::: info

![](/images/screenshots/boot9strap-folder.png)

:::

### Ενότητα III - Διακομιστής μεσολάβησης του safecerthax

::: warning

Αυτή η ενότητα είναι ΥΠΟΧΡΕΩΤΙΚΗ! Τυχόν αποτυχία ρύθμισης του διακομιστή μεσολάβησης ενδέχεται να σας οδηγήσει στην ενημέρωση της κονσόλας σας σε νεότερο firmware κατά λάθος.

:::

Σε αυτήν την ενότητα, θα αλλάξετε τις ρυθμίσεις σύνδεσης στο διαδίκτυο για να χρησιμοποιήσετε ένα δίκτυο διαμεσολάβησης, το οποίο έχει σχεδιαστεί για την εκμετάλλευση της λειτουργίας «System Update» της κονσόλας σας.

<!--@include: ./_include/addproxy.md -->

1. Απενεργοποιήστε την κονσόλα σας

### Ενότητα IV - safecerthax

Σε αυτήν την ενότητα, θα εισέλθετε στη λειτουργία «Safe Mode» (μια λειτουργία που είναι διαθέσιμη σε όλες τις κονσόλες της οικογένειας 3DS), όπου θα ενεργοποιηθεί το safecerthax, το οποίο θα εκκινήσει το πρόγραμμα εγκατάστασης του boot9strap (custom firmware).

1. Όσο η κονσόλα σας είναι ακόμα απενεργοποιημένη, κρατήστε πατημένα τα ακόλουθα κουμπιά: (L) + (R) + (Πάνω) + (A). Ενώ κρατάτε πατημένα αυτά τα κουμπιά, ενεργοποιήστε την κονσόλα σας
    - Συνεχίστε να κρατάτε πατημένα τα κουμπιά μέχρι να εκκινηθεί η συσκευή στη λειτουργία «Safe Mode» (το μενού «system update»)
2. Πατήστε «OK» για να αποδεχτείτε την ενημέρωση
    - Δεν υπάρχει κάποια ενημέρωση. Αυτό είναι μέρος του exploit
3. Πατήστε «I accept» για να αποδεχτείτε τους όρους και τις προϋποθέσεις
4. Η ενημέρωση θα αποτύχει τελικά, με τον κωδικό σφάλματος `003-1099`. Αυτή είναι η επιδιωκόμενη συμπεριφορά
5. Πατήστε «OK» για να κλείσετε το μήνυμα σφάλματος
6. Εάν το exploit ήταν επιτυχές, θα έχει γίνει εκκίνηση στο SafeB9SInstaller
    - Εάν η κονσόλα «παγώσει» ή διακοπεί η λειτουργία της, εξαναγκάστε την απενεργοποίησή της και δοκιμάστε ξανά αυτήν την ενότητα

### Ενότητα V - Εγκατάσταση του boot9strap

Σε αυτήν την ενότητα, θα εγκαταστήσετε custom firmware στην κονσόλα σας.

1. Όταν ζητηθεί, εισαγάγετε τον συνδυασμό πλήκτρων που θα εμφανιστεί στην πάνω οθόνη, ώστε να εγκαταστήσετε το boot9strap
    - Εάν το κείμενο κάποιου βήματος στην κάτω οθόνη έχει κόκκινο χρώμα και δεν σας ζητείται να εισαγάγετε κάποιον συνδυασμό πλήκτρων, [ακολουθήστε αυτόν τον οδηγό επίλυσης προβλημάτων](troubleshooting-safecerthax)
2. Μόλις ολοκληρωθεί, πατήστε το (Α) για να επανεκκινήσετε την κονσόλα σας

<!--@include: ./_include/configure-luma3ds.md -->

<!--@include: ./_include/luma3ds-installed-note.md -->

### Ενότητα VI - Επαναφορά προεπιλεγμένου διακομιστή μεσολάβησης

<!--@include: ./_include/rmproxy.md -->

___

::: tip

Συνέχεια στην [Ολοκλήρωση εγκατάστασης](finalizing-setup)

:::
