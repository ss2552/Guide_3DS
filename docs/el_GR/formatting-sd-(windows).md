# Διαμόρφωση της SD (Windows)

## Απαραίτητη ανάγνωση

Αυτή είναι μια πρόσθετη ενότητα για τη διαμόρφωση μιας κάρτας SD έτσι, ώστε να λειτουργεί με το 3DS.

Εάν το 3DS αναγνωρίζει ήδη την κάρτα SD, δεν χρειάζεται να ακολουθήσετε αυτόν τον οδηγό.

Αυτή η σελίδα αφορά μόνο χρήστες Windows. Εάν δεν χρησιμοποιείτε Windows, δείτε τις σελίδες [Διαμόρφωση της SD (Linux)](formatting-sd-\(linux\)) ή [Διαμόρφωση της SD (Mac)](formatting-sd-\(mac\)).

## Τι χρειάζεστε

- Την πιο πρόσφατη έκδοση του [SD Formatter](https://www.sdcard.org/downloads/formatter/sd-memory-card-formatter-for-windows-download/)
- **Μόνο για κάρτες SD των 64GB ή περισσότερων:** Την πιο πρόσφατη έκδοση του [guiformat](http://ridgecrop.co.uk/index.htm?guiformat.htm)

## Οδηγίες

### Ενότητα I - SD Card Formatter

1. Εισαγάγετε την κάρτα SD στον υπολογιστή σας

2. Εάν η κάρτα SD περιέχει τυχόν αρχεία και φακέλους, αντιγράψτε τα πάντα σε έναν φάκελο στον υπολογιστή σας

3. Εκτελέστε το `SD Card Formatter Setup` (το αρχείο `.exe`) στο ληφθέν αρχείο `.zip` με δικαιώματα διαχειριστή και έπειτα, εγκαταστήστε το πρόγραμμα

4. Εκτελέστε το `SD Card Formatter` από το μενού «Έναρξη»

5. Επιλέξτε το γράμμα μονάδας της κάρτας SD σας για το «Select card»

   ::: danger

   Βεβαιωθείτε ότι έχει επιλέξει το σωστό γράμμα μονάδας, διαφορετικά ενδέχεται να διαγράψετε ακούσια τον λάθος δίσκο!

   :::

6. Εισαγάγετε οτιδήποτε για το «Volume label»

7. Βεβαιωθείτε ότι είναι επιλεγμένο το «Quick Format»

8. Κάντε κλικ στο «Format»

9. Κάντε κλικ στο «OK»

10. Περιμένετε μέχρι να ολοκληρωθεί η διαμόρφωση

11. Κάντε κλικ στο «OK»

12. Κλείστε το SD Card Formatter

13. Εάν η κάρτα SD είναι 32GB ή μικρότερη και περιείχε τυχόν αρχεία και φακέλους πριν από τη διαμόρφωση, αντιγράψτε τα πάντα σε αυτήν από τον υπολογιστή σας

::: info

Έχετε ολοκληρώσει τη διαμόρφωση της κάρτας SD σας εάν είναι **32GB ή μικρότερη.**

:::

### Ενότητα II - guiformat (ΜΟΝΟ για 64GB ή περισσότερα)

1. Εκτελέστε το `guiformat.exe`

2. Επιλέξτε το γράμμα μονάδας της κάρτας SD σας για το «Drive»

   ::: danger

   Βεβαιωθείτε ότι έχει επιλέξει το σωστό γράμμα μονάδας, διαφορετικά ενδέχεται να διαγράψετε ακούσια τον λάθος δίσκο!

   :::

3. Επιλέξτε ένα μέγεθος για το «Allocation unit size»
   - Εάν η κάρτα SD είναι 64GB, επιλέξτε 32768
   - Εάν η κάρτα SD είναι μεγαλύτερη από 64GB, επιλέξτε 65536

4. Εισαγάγετε οτιδήποτε για το «Volume label»

5. Βεβαιωθείτε ότι είναι επιλεγμένο το «Quick Format»

6. Κάντε κλικ στο «Start»

7. Κάντε κλικ στο «OK»

8. Περιμένετε μέχρι να ολοκληρωθεί η διαμόρφωση

9. Κάντε κλικ στο «Close»

10. Εάν η κάρτα SD περιείχε οποιαδήποτε αρχεία και φακέλους πριν από τη διαμόρφωση, αντιγράψτε τα πάντα από τον υπολογιστή στην κάρτα SD σας

## Επίλυση προβλημάτων

- Το guiformat εμφανίζει το σφάλμα «Failed to open device: GetLastError()=32»
  - Κλείστε οτιδήποτε μπορεί να χρησιμοποιεί την κάρτα SD, όπως κάποιο παράθυρο της Εξερεύνησης αρχείων.
  - Εάν αυτό το ζήτημα επιμένει, δοκιμάστε να διαμορφώσετε εκ νέου την κάρτα σε NTFS στην Εξερεύνηση αρχείων, κλείστε το παράθυρο όταν ολοκληρωθεί η διαμόρφωση και δοκιμάστε ξανά τη διαδικασία με το guiformat.

- Το guiformat εμφανίζει το σφάλμα «GetLastError()=1117»
  - Ο διακόπτης προστασίας από εγγραφή της κάρτας SD ενδέχεται να είναι [ενεργοποιημένος](/images/sdlock.png). Ο διακόπτης πρέπει να αναστραφεί προς τα πάνω για να επιτραπεί η εγγραφή στην κάρτα SD (συμπεριλαμβανομένης της διαμόρφωσης).

- Η κάρτα SD παραμένει μη ανιχνεύσιμη από την κονσόλα ή συνεχίζει να εμφανίζει εσφαλμένη χωρητικότητα μετά τη διαμόρφωση
  - Η κάρτα SD ενδέχεται να έχει διαμεριστεί ή να περιέχει μη εκχωρημένο χώρο. Ακολουθήστε τις οδηγίες [εδώ](https://wiki.hacks.guide/wiki/SD_Clean/Windows) για την εκ νέου διαμόρφωση της κάρτας SD σας.
