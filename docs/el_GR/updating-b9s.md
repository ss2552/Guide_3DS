# Ενημέρωση του B9S

## Απαραίτητη ανάγνωση

Αυτή η σελίδα αφορά τους υπάρχοντες χρήστες του boot9strap που θέλουν να ενημερώσουν την εγκατάσταση του boot9strap στην πιο πρόσφατη έκδοση.

## Τι χρειάζεστε

- Την πιο πρόσφατη έκδοση του [SafeB9SInstaller](https://github.com/d0k3/SafeB9SInstaller/releases/download/v0.0.7/SafeB9SInstaller-20170605-122940.zip) (απευθείας λήψη)
- Την πιο πρόσφατη έκδοση του [boot9strap](https://github.com/SciresM/boot9strap/releases/download/1.4/boot9strap-1.4.zip) (απευθείας λήψη)
- Την πιο πρόσφατη έκδοση του [Luma3DS](https://github.com/LumaTeam/Luma3DS/releases/latest) (το αρχείο `.zip` του Luma3DS)

## Οδηγίες

### Ενότητα I - Προετοιμασία

::: info

Για όλα τα βήματα αυτής της ενότητας, αντικαταστήστε τα τυχόν υπάρχοντα αρχεία στην κάρτα SD σας.

:::

1. Εισαγάγετε την κάρτα SD στον υπολογιστή σας
2. Δημιουργήστε έναν φάκελο με το όνομα `boot9strap` στη ρίζα της κάρτας SD σας
3. Αντιγράψτε τα `boot9strap.firm` και `boot9strap.firm.sha` από το αρχείο `.zip` του boot9strap στον φάκελο `/boot9strap/` της κάρτας SD σας
4. Αντιγράψτε το `SafeB9SInstaller.firm` από το αρχείο `.zip` του SafeB9SInstaller στη ρίζα της κάρτας SD σας και μετονομάστε το σε `boot.firm`
5. Εισαγάγετε ξανά την κάρτα SD στην κονσόλα σας

   ::: info

   ![](/images/screenshots/updateb9s-root-layout.png)

   :::

### Ενότητα II - Εγκατάσταση του boot9strap

1. Ενεργοποιήστε την κονσόλα σας
   - Θα πρέπει να εκκινηθεί αυτόματα το SafeB9SInstaller
2. Όταν σας ζητηθεί, εισαγάγετε τον συνδυασμό πλήκτρων που θα εμφανιστεί στην πάνω οθόνη, ώστε να εγκαταστήσετε το boot9strap
   - Εάν το κείμενο κάποιου βήματος στην κάτω οθόνη έχει κόκκινο χρώμα και δεν σας ζητείται να εισαγάγετε κάποιον συνδυασμό πλήκτρων, [ακολουθήστε αυτόν τον οδηγό επίλυσης προβλημάτων](troubleshooting-updating-b9s)
3. Μόλις ολοκληρωθεί η διαδικασία, πατήστε παρατεταμένα το κουμπί ισχύος της κονσόλας σας για εξαναγκαστική απενεργοποίηση
   - Η κονσόλα σας θα εκκινείται αποκλειστικά στην οθόνη του SafeB9SInstaller μέχρι να ολοκληρωθεί η επόμενη ενότητα

### Ενότητα III - Ενημέρωση του Luma3DS

1. Εισαγάγετε την κάρτα SD στον υπολογιστή σας
2. Αντιγράψτε τα πάντα από το αρχείο `.zip` του Luma3DS στη ρίζα της κάρτας SD σας, αντικαθιστώντας τα τυχόν υπάρχοντα αρχεία
3. Εισαγάγετε ξανά την κάρτα SD στην κονσόλα σας
4. Ενεργοποιήστε την κονσόλα σας
5. Εάν η κονσόλα σας έχει εκκινηθεί στο μενού ρυθμίσεων του Luma3DS, πατήστε το (Start) για αποθήκευση και επανεκκίνηση
   - Το μενού ρυθμίσεων του Luma3DS περιέχει επιλογές για το custom firmware «Luma3DS». Πολλές από αυτές τις ρυθμίσεις χρησιμεύουν στην προσαρμογή ή τον έλεγχο για σφάλματα
   - Στα πλαίσια αυτού του οδηγού, αυτές οι ρυθμίσεις θα παραμείνουν στις προεπιλογές τους

___

::: tip

Συνέχεια στην [Ολοκλήρωση εγκατάστασης](finalizing-setup)

:::
